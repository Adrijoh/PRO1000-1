# Introduksjon
Dette er et prosjekt for et tenkt scenario kalt Capstone Project der USN vil bygge ut et kontorfellesskap som de vil leie ut, med formål å kultivere et knutepunkt for studententrepenører og profesjonelle som er ivrige på å jobbe i fellesskap med andre i stedet for alene på et hjemmekontor.

Vi har som mål å lage en dynamisk og engasjerende nettside for kontorfelleskapet som ligger på USN Bø-campus. Nettstedet vil fungere som en informativ, brukervennlig og visuelt tiltalende plattform for å tiltrekke potensielle medlemmer, gi informasjon om kontorfelleskapet og legge til rette for bestilling av arbeidsplasser for medlemmer.

Prosjektet har som mål å karakterisere seg som et software utviklingsprosjekt, med tydelige mål, definert omfang og tidslinje, testing og brukerevaluering, og bruk av teknologiløsninger for å implementere nettsiden.

# Overordnede mål:
- Designe og utvikle et responsivt nettsted som er tilgjengelig på datamaskin, nettbrett og mobil.
- Levere en høykvalitets prosjektrapport som tydelig dokumenterer prosjektmålene, brukerhistorier, designvalg, implementeringsdetaljer og evalueringresultater.
- Utføre en oversiktlig og informativ prosjektfremføring som tydelig viser hele prosjektet i sin sammenheng.
- Følge smidig metodikk og demonstrere effektivt samarbeid gjennom hele prosjektets varighet.

# Tidsramme:
Prosjektet varer fra tidlig Januar 2024 til slutten av April 2024.

# Ressursfordeling og prioritering av oppgaver:
Vi har minst ett oppdateringsmøte hver ukedag kalt en standup frem til prosjektet er over. Vi jobber ellers dynamisk når det er hensiktsmessig med tanke på at teamet er til stede og kan bidra, eller når oppgavene er fordelt og vi kan jobbe på egenhånd.

I løpet av våren må vi gjøre prioriteringer om hvor ofte vi skal jobbe med faget, for hvor lenge, og hvilke arbeidsoppgaver hver enkelt skal prioritere for at vi skal oppnå et samspill som gjør at vi lærer mye, og leverer et godt arbeid, uten å slite oss ut eller nedprioritere andre fag.